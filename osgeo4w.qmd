---
title: OSGEO4W
---

Nejjednodušším způsobem, jak v prostředí **Windows** nainstalovat značnou část open source GIS knihoven a softwarů (např. **QGIS**, **GRASS**, **SAGA** a další) je použití distribuce **OSGEO4W** z [webu projektu](https://trac.osgeo.org/osgeo4w/), konkrétně odkaz [ke stažení instalátoru](https://download.osgeo.org/osgeo4w/v2/osgeo4w-setup.exe). Jedná se o klasický průvodce, kde je možnost nakonfigurovat si instalaci podle vlastních potřeb, plná konfigurace je poměrně obáshlá a v mnoha ohledech i zbytečná (např. obsahuje 3 verze QGIS - vývojovou, aktuální a LTR).

## Nástroje

Součástí instalace jsou:

- nástroje `ogr2ogr`, `gdalwarp`, `gdal_translate` a další dostupné skrze **OSGeo4W Shell**
- **QGIS**, **GRASS**
- **Python** a jeho knihovny, lze doinstalovat z příkazové řádky (**OSGeo4W Shell**) pomocí `pip install *`

## Instalace

Po spuštění instalátoru je nutné vybrat typ instalace - **Advanced Install**, viz následující obrázek:

![Volba typu instalace](images/osgeo4w/install_1.png){fig-alt="OSGEO4W volba typu instalace" .lightbox #fig-install-1}

Další položkou je volba instalace z Internetu (používáme nejaktuálnější zdroje).

![Volba instalace z internetu](images/osgeo4w/install_2.png){fig-alt="Volba instalace z internetu" .lightbox #fig-install-2}

Další volbou je umístění instalace. Výchozí nastavení je na disk `C:`, lze změnit disk, nicméně je vhodné instalovat do co nevyšše umístěné složky, takže např: `D:\OSGeo4W`, aby nebyla výsledná cesta příliš dlouhá.

![Umístění instalace](images/osgeo4w/install_3.png){fig-alt="Umístění instalace" .lightbox #fig-install-3}

Následující dva kroky, volbu dočasného adresáře a proxy, lze obvykle nechat na výchozích hodnotách.

![Volba dočasného adresáře](images/osgeo4w/install_4.png){fig-alt="Volba dočasného adresáře" .lightbox #fig-install-4}

![Nastavení proxy](images/osgeo4w/install_5.png){fig-alt="Nastavení proxy" .lightbox #fig-install-5}

Následujícím krokem je volba zdrojového serveru, obvykle vyhoví výchozí hodnota.

![Volba serveru](images/osgeo4w/install_6.png){fig-alt="Volba serveru" .lightbox #fig-install-6}

V dalším kroce už se dostáváme k volbě komponent, které se mají instalovat. Obvykle věnujeme pozornost zejména položkám **Commandline Utilities** a **Desktop**, knihovny v pložce **Libs** se vyberou dle zvolených komponent automaticky.

![Seznam komponent dle typu](images/osgeo4w/install_7.png){fig-alt="Seznam komponent dle typu" .lightbox #fig-install-7}

Z poskytutého seznamu vybereme potřebné komponenty.

![Výběr komponent](images/osgeo4w/install_8.png){fig-alt="Výběr komponent" .lightbox #fig-install-8}

Následuje potvrzení licencí, samotné stahování a instalace komponent, což může být časově náročnější.

![Instalace](images/osgeo4w/install_9.png){fig-alt="Instalace" .lightbox #fig-install-9}

### Aktualizace komponent

Opětovným spuštěním instalátoru dojde k nalezení předchozí instalace, pokud existuje. V předposledním kroku @fig-install-8 pak instalátor detekuje existující prvky a lze tyto aktualizovat na novější verze, pokud jsou dostupné.
